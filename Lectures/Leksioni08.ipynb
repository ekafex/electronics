{
 "cells": [
  {
   "cell_type": "markdown",
   "id": "7805b1fa-ba3b-4359-a698-3fe9ea6ccab8",
   "metadata": {},
   "source": [
    "# **Amplifikatorët Elektronikë: Amplifikatorët Operacionalë (op-amp)**\n",
    "\n",
    "## **Amplifikatorët Elektronikë**\n",
    "\n",
    "<img src=\"figs/lec8/960px-McIntosh_MC2505.jpg\" alt=\"Vdiode\" width=\"50%\" style=\"background-color:#fff;\" >\n",
    "\n",
    "\n",
    "<div style=\"border:5px solid #0a0; background-color:#ca0; color:#003; border-radius: 15px; padding: 10px;\">\n",
    "    \n",
    "#### 1. Çfarë është një amplifikator?\n",
    "\n",
    "Një **amplifikator elektronik** (ose thjesht “amp”) është një qark me dy porta që përdor energjinë e furnizimit për të **rritur amplitudën** e një sinjali në dalje krahasuar me hyrjen. Shkalla e rritjes quhet **amplifikimi (gain)** – raporti i tensionit, rrymës ose fuqisë mes daljes dhe hyrjes. **Një pajisje quhet amplifikator vetëm nëse amplifikimi i fuqisë është më i madh se 1**.\n",
    "\n",
    "</div>\n",
    "\n",
    "\n",
    "#### 2. Klasifikimet kryesore\n",
    "\n",
    "| Bazuar te                | Shembull / Diapazon                                        | Përdorimi kryesor                                              |\n",
    "| ------------------------ | ---------------------------------------------------------- | -------------------------------------------------------------- |\n",
    "| **Frekuenca**            | Audio (< 20 kHz), RF (20 kHz – 300 GHz), DC/servo          | Pajisje hi-fi, radio-përcjellës, motor-drive |\n",
    "| **Pozicioni në zinxhir** | *Preamplifikator* (para përpunimit), *power-amp* (në fund) | Kondicionim sensori vs. shtytje altoparlanti |\n",
    "| **Klasa e përçimit**     | A, B, AB, C (lineare); D, E (me komutacion)                | Kompromis midis efikasitetit dhe linearitetit |\n",
    "| **Konfigurimi fazor**    | Invertues, jo-invertues                                    | Vendos marrëdhënien e fazës hyrje-dalje       |\n",
    "\n",
    "\n",
    "#### 3. Pajisjet aktive që bëjnë amplifikimin\n",
    "\n",
    "* **Tubat vakum (triode, pentode)** – zanafilla e amplifikatorëve (1906-1960s).\n",
    "* **Transistorët BJT & MOSFET** – sot përbëjnë shumicën e amplifikatorëve.\n",
    "* Pajisje të veçanta RF (klystron, TWT) ose me **rezistencë negative** (tunel-diodë) për përdorime specifike.\n",
    "\n",
    "\n",
    "#### 4. Parametrat kryesorë të performancës\n",
    "\n",
    "| Parametri                          | Çfarë mat                                         | Pse ka rëndësi                           |\n",
    "| ---------------------------------- | ------------------------------------------------- | ---------------------------------------- |\n",
    "| **Amplifikimi ($A_v$, $A_i$, $A_p$)** | Raport dalje/hyrje                                | Sa “rritet” sinjali                      |\n",
    "| **Gjerësia e brezit (BW)**         | Frekuenca ku amplifikimi bie 3 dB                 | Shpejtësia e sinjalit                    |\n",
    "| **Efikasiteti**                    | Fuqia dalëse / konsum total                       | Kritik për amplifikatorë fuqie           |\n",
    "| **Lineariteti & Shformimi**     | Sa i saktë kopjohet forma                         | Audio hi-fi kërkon THD < 0.01 %          |\n",
    "| **Zhurma**                         | Volt/rrymë zhurme hyrëse                          | Limiti i sinjaleve shumë të vogla        |\n",
    "| **Slew Rate, stabiliteti**         | Kufizimi i shpejtësisë & shmangia e vet-oshilimit | Cakton kufijtë praktikë |\n",
    "\n",
    "\n",
    "\n",
    "#### 5. Parimi i funksionimit\n",
    "\n",
    "Amplifikatori përfaqësohet si **burim i varur tensioni ose rryme**. Në praktikë, shumica përdorin **feedback negativ**: një pjesë e daljes kthehet në hyrje me fazë të kundërt për të ulur amplifikimin e hapur, por për të **rritur bandwidth-in dhe për të zvogëluar distorsionin**.\n",
    "\n",
    "\n",
    "#### 6. Lloje të zakonshme\n",
    "\n",
    "* **Audio power-amp** – ngre sinjalin e dobët audio në watt-e për të drejtuar altoparlantë.\n",
    "* **RF power-amp** – faza finale e një transmetuesi, optimizuar për transferim fuqie në antenë.\n",
    "* **Preamplifikator/instrumentacion** – amplifikim i tensioneve μV–mV me zhurmë ultra-të ulët.\n",
    "* **Amplifikator operacional (op-amp)** – “bllok amplifikimi” me amplifikim të hapur shumë të madh, diferencial; karakteristikat përcaktohen nga qarku i jashtëm i feedback-ut.\n",
    "\n",
    "\n",
    "#### 7. Aplikime tipike\n",
    "\n",
    "Telefoni, audio hi-fi, përforcues kitarash, radarë, matës instrumentesh, kompjuterë analogë, servomotorë, të gjitha varen nga ndonjë formë amplifikatori për të përpunuar ose gjeneruar sinjale me nivele të përdorshme.\n",
    "\n",
    "\n",
    "#### 8. Pikat kyçe për t’u mbajtur mend\n",
    "\n",
    "1. **Amplifikimi** nuk krijon energji – energjia shtesë merret nga burimi i jashtëm.\n",
    "2. Performanca përcaktohet nga **amplifikimi, bandwidth-i, lineariteti, zhurma, efikasiteti**.\n",
    "3. **Klasa e përçimit** dhe **feedback-u negativ** janë mjetet kryesore për të balancuar efikasitetin me cilësinë e sinjalit.\n",
    "4. **Transistorët** e kanë zëvendësuar tubin vakum, por teknikat themelore mbeten të njëjta.\n",
    "\n"
   ]
  },
  {
   "cell_type": "markdown",
   "id": "fdc6d992-ef72-42f0-94fc-0e6c1495f2d2",
   "metadata": {},
   "source": [
    "<br>\n",
    "<br>\n",
    "<br>\n",
    "\n",
    "---\n",
    "\n",
    "<br>\n",
    "\n",
    "## **Përforcuesi operacional (op-amp)**\n",
    "\n",
    "<div style=\"border:5px solid #0a0; background-color:#ca0; color:#003; border-radius: 15px; padding: 10px;\">\n",
    "\n",
    "### **Çfarë është një op-amp?**\n",
    "\n",
    "Një **op-amp** (amplifikator operacional) është një komponent elektronik (qark i integruar) që përdoret për të **amplifikuar diferencën e tensionit** midis dy pikave. Ai nuk punon vetëm, por gjithmonë është pjesë e një **qarku të jashtëm** që përcakton funksionin e tij.\n",
    "\n",
    "> Quhet \"operacional\" sepse u përdor për herë të parë në **kumpjuterat analogë** për të kryer **operacione matematikore si mbledhje, zbritje, integrim, derivim, etj.**\n",
    "\n",
    "</div>\n",
    "\n",
    "<img src=\"figs/lec8/LM741CN.jpg\" width=\"30%\" style=\"background-color:#fff;\" >\n",
    "\n",
    "\n",
    "### **Si operon një op-amp?**\n",
    "\n",
    "**Ka dy hyrje dhe një dalje**\n",
    "\n",
    "<img src=\"figs/lec8/Generic_741_pinout_top.png\" width=\"50%\" style=\"background-color:#fff;\" >\n",
    "\n",
    "* **$V^+$** — hyrja **jo-invertuese**\n",
    "* **$V^-$** — hyrja **invertuese**\n",
    "* **$V_\\text{out}$** — dalja (zakonisht tension)\n",
    "* **$V_{s+}$** — ushqimi pozitiv (shpesh nuk shënohet në skema)\n",
    "* **$V_{s-}$** — ushqimi negativ (shpesh nuk shënohet në skema)\n",
    "\n",
    "Simboli:\n",
    "<img src=\"figs/lec8/Op-amp_symbol.svg\" width=\"30%\" style=\"background-color:#fff;\" >\n",
    "\n",
    "<br>\n",
    "\n",
    "Dalja prodhon një tension të barabartë me:\n",
    "$$\n",
    "V_\\text{out} = A_0\\, (V^+ - V^-)\n",
    "$$\n",
    "\n",
    "ku $A_0$ është **amplifikimi i hapur** – zakonisht **shumë i madh** (p.sh. e rendit $10^5$ ose më shumë).\n",
    "\n",
    "\n",
    "#### **Funksioni i op-amp-it të hapur**\n",
    "\n",
    "Nëse vemë në punë një op-amp, funksioni i tij është që të amplifikojë diferencën e tensioneve $V^+ - V^-$. Meqënëse $A_0$ është shumë e madhe (idealisht infinit), edhe një ndryshim i vogël mes $V^+$ dhe $V^-$ dërgon $V_\\text{out}$ në $+\\infty$ ose $-\\infty$. Mëqe op-amp është lidhur me burimet e jashtme $V_{s+}$ dhe $V_{s-}$ vlerat e tensionit në dalje nuk mund të bëhen më të mëdha apo më të vogla se vlerat e tensionit të buimit, pra vlerat e $V_\\text{out}$ shkon në saturim (maksimumi $V_{s+}$ ose minimumi $V_{s-}$. \n",
    "Pra:\n",
    "* Nëse $V^+ - V^- > 0 \\Rightarrow V_\\text{out} = V_{s+}$\n",
    "* Nëse $V^+ - V^- < 0 \\Rightarrow V_\\text{out} = V_{s-}$\n",
    "\n",
    "Për të krijuar aplikime të dobishme me op-amp njerëzit kanë shpikur **feedback-un**, me konkretisht **feedback-un negativ**.\n",
    "\n",
    "\n",
    "<br>\n",
    "<br>\n",
    "\n",
    "\n",
    "## **Feedback-u**?\n",
    "\n",
    "<div style=\"border:5px solid #0a0; background-color:#ca0; color:#003; border-radius: 15px; padding: 10px;\">\n",
    "Në një sistem, **feedback** është procesi i kthimit mbrapsht të një pjese të sinjalit dalës në hyrje.\n",
    "\n",
    "Kjo lidhje “mbrapsht” ndihmon sistemin të **vetë-rregullohet**, **të përforcohet** apo **të stabilizohet** — sipas mënyrës së implementimit.\n",
    "</div>\n",
    "\n",
    "> Në një qark elektronik me op-amp, feedback-u është mënyra se si ne përgatisim op-amp-in të sillet si amplifikator, integrues, filtër etj.\n",
    "\n",
    "\n",
    "### Llojet e feedback-ut\n",
    "\n",
    "1. **Feedback negativ**\n",
    "    > Dalja ushqehet mbrapsht me **fazë të kundërt** në hyrje.\n",
    "    * Synon të **zvogëlojë diferencën** ndërmjet sinjalit hyrës dhe sinjalit të rikthyer.\n",
    "    * Efekti neto: **stabilitet**, **linearitet**, **kontroll i amplifikimit**, **ulje shformimit dhe zhurmës**.\n",
    "    * **Përdoret në:**\n",
    "      * Amplifikatorë linearë\n",
    "      * Regullatorë tensioni\n",
    "      * Filtra aktive\n",
    "      * Sisteme kontrolli (servo, audio) etj.\n",
    "\n",
    "2. **Feedback pozitiv**\n",
    "    > Dalja ushqehet mbrapsht me **fazë të njëjtë** në hyrje.\n",
    "    * **Rrit diferencën** mes hyrjes dhe reagimit.\n",
    "    * Kjo e çon sistemin drejt **vetë-shtimit** dhe **saturimit** → shkakton **ndezje ose kalim të shpejtë në një gjendje tjetër**.\n",
    "    * **Efekti kryesor:** e bën sistemin **jolinear**, të **vetë-aktivizohet** sapo kapërcen një prag.\n",
    "    * **Përdoret në:**\n",
    "      * Korahasues me histerezi (Schmitt trigger)\n",
    "      * Multivibratorë (gjenerator sinjali katror)\n",
    "      * Oshilatorë (RC, LC, Wein Bridge) etj.\n",
    "\n",
    "### Pse është i rëndësishëm feedback-u?\n",
    "\n",
    "| Efekt               | Feedback negativ             | Feedback pozitiv        |\n",
    "| ------------------- | ---------------------------- | ----------------------- |\n",
    "| **Stabiliteti**     | Përmirësohet                 | Mund të destabilizojë   |\n",
    "| **Lineariteti**     | Përmirësohet                 | Ulet                    |\n",
    "| **Zhurma**          | Zvogëlohet                   | Mund të rritet          |\n",
    "| **Vetë-aktivizimi** | Jo                           | Po (qark ndizet vetë)   |\n",
    "| **Aplikimi tipik**  | Amplifikatorë, filtra, servo | Oscilatorë, komparatorë |\n",
    "\n",
    "\n",
    "**Feedback-u** është një nga idetë më themelore në elektronikë:\n",
    "* **Feedback-u negativ** është **zemra e elektronikës së kontrolluar** — na lejon të ndërtojmë sisteme stabël dhe të sakta.\n",
    "* **Feedback-u pozitiv** është **motori i aktivizimeve** — nga sinjale logjike te sinjale të vetëgjeneruara (oshilatoret).\n",
    "\n",
    "**Në qarqet me op-amp, çdo funksion lidhet me mënyrën se si përdorim feedback-un.** Prandaj, njohja dhe kontrolli i feedback-ut është çelësi për të kuptuar dhe dizenjuar qarqe elektronike.\n",
    "\n",
    "\n",
    "<br>\n",
    "<br>\n",
    "\n",
    "## **Rregullat e analizimit te qarkut me op-amp ideal**\n",
    "\n",
    "<div style=\"border:5px solid #0a0; background-color:#ca0; color:#003; border-radius: 15px; padding: 10px;\">\n",
    "\n",
    "\n",
    "1. **Rregulli 1: Amplifikimi i hapur në op-amp-in ideal $A_0 \\to \\infty$**\n",
    "   Për një **op-amp ideal**, amplifikimi i tensionit në regjim të hapur është **i pafundmë** $ A_0 = \\infty $. Për një **op-amp real**, amplifikimi është një vlerë e madhe por **e fundme**, zakonisht në intervalin: $ 10^4 \\text{ deri } 10^6 $\n",
    "\n",
    "2. **Rregulli 2: Impedanca hyrëse ($ R_\\text{in} \\to \\infty $) dhe impendaca dalëse ($ R_\\text{out} \\to 0 $)**\n",
    "    Për një **op-amp ideal**, **impedanca hyrëse** është e pafundme $ R_\\text{in} = \\infty $ ndërsa ajo dalëse zero $ R_\\text{out} = 0 $. Për një **op-amp real**, impedanca hyrëse është e lartë por **e fundme**, zakonisht $10^6\\, \\Omega$ (p.sh. op-amp bipolar) deri $10^{12} \\, \\Omega$ (p.sh. op-amp me hyrje JFET). Ndersa impendanca dalese varion midis $ R_\\text{out} \\approx 10 \\text{ deri } 1000\\, \\Omega $.\n",
    "\n",
    "3. **Rregulli 3: Rryma hyrëse në terminalet e op-amp-it është zero**\n",
    "   Në një **op-amp ideal**, terminalet hyrëse **nuk tërheqin asnjë rrymë** $ I^+ = I^- = 0 $. Në praktikë, kjo është **e vërtetë** sepse rymat hyrëse janë zakonisht shumë të vogla: **~pA** (p.sh. në op-amp me hyrje JFET) dhe **~nA** (p.sh. në op-amp bipolar) Prandaj në shumicën e analizave, këto rryma **injorohen pa gabim të madh**.\n",
    "\n",
    "4. **Rregulli 4: Sjellja e op-amp-it me feedback negativ ($ V^+ = V^-$)**\n",
    "    Një op-amp me feedback negativ **ndjen një diferencë tensioni** midis hyrjes jo-invertuese $V^+$ dhe hyrjes invertuese $V^-$, dhe **reagon** duke **dërguar aq sa duhet tension ose rrymë nëpër rrjetin e feedback-ut**, në mënyrë që të **eliminojë këtë diferencë** $ V^+ - V^- = 0 $. Në këtë rast, sistemi krijon një **ekuilibër dinamik**, ku op-amp-i “detyron” veten që hyrjet të jenë me potencial pothuajse të njëjtë.\n",
    "\n",
    "</div>\n",
    "\n",
    "Këto rregulla janë themeli i analizës së të gjitha qarqeve me op-amp në regjim linear — nga amplifikatorët deri te filtrat dhe integratorët etj.\n",
    "\n",
    "\n",
    "<br>\n",
    "<br>\n",
    "\n",
    "### **Si funksionon feedback në praktikë?**\n",
    "\n",
    "#### Shembull 1: **Amplifikator jo-invertues**\n",
    "\n",
    "<img src=\"figs/lec8/Op-Amp_Non-Inverting_Amplifier.svg\" width=\"40%\" style=\"background-color:#fff;\" >\n",
    "\n",
    "Në këtë konfigurim, hyrja vendoset në $V^+ =V_{in}$ dhe një pjesë e daljes kthehet te $V^-$ me një ndarës tensioni.\n",
    "$$ V^- = \\frac{R_1}{R_1+R_2}\\,V_{out}= \\beta\\,V_{out} $$\n",
    "\n",
    "Nga formula e amplifikimit te op-amp kemi\n",
    "$$\n",
    "V_{out} = A_0\\, (V^+ - V^-) = A_0\\, (V_{in} - \\beta\\,V_{out}) = \\left( \\frac{1}{\\beta + \\frac{1}{A_0}} \\right)\\, V_{in}\n",
    "$$\n",
    "\n",
    "Meqë $A_0$ është shumë e madhe, atëherë $1/A_0\\approx 0$ rrjedhimisht\n",
    "\n",
    "$$\n",
    "V_{out} \\approx \\frac{V_{in}}{\\beta} = \\left( 1 + \\frac{R_2}{R_1} \\right)\\, V_{in}\n",
    "$$\n",
    "\n",
    "**Koeficienti i amplifikimit:**\n",
    "$$\n",
    "A_\\text{closed-loop} = 1 + \\frac{R_2}{R_1}\n",
    "$$\n",
    "\n",
    "Përfitimi: Mund të krijosh amplifikator me **amplifikim të qëndrueshëm**, që përcaktohet vetëm nga **rezistencat** dhe jo nga karakteristikat e op-amp.\n",
    "\n",
    "\n",
    "\n",
    "### Shembull 2: **Amplifikator invertues**\n",
    "\n",
    "<img src=\"figs/lec8/Op-Amp_Inverting_Amplifier.svg\" width=\"40%\" style=\"background-color:#fff;\" >\n",
    "\n",
    "Hyrja vendoset në $V^-$, ndërsa $V^+=0$ lidhet në tokë si në figurë.\n",
    "\n",
    "$$ V^- = \\frac{1}{R_f+R_{in}}\\,(R_f\\,V_{in} + R_{in}\\,V_{out})$$\n",
    "\n",
    "Nga formula e amplifikimit të op-amp kemi\n",
    "$$\n",
    "V_{out} = A_0\\, (V^+ - V^-) = -A_0\\, V^- = -V_{in}\\,\\frac{A_0\\,R_f}{R_f+R_{in}(1+A_0)}\n",
    "$$\n",
    "\n",
    "Sërisht, meqë $A_0\\to \\infty$ është shumë i madh, kemi\n",
    "$$\n",
    "V_{out} \\approx -V_{in}\\,\\frac{R_f}{R_{in}}\n",
    "$$\n",
    "\n",
    "**Koeficienti i amplifikimit:**\n",
    "$$\n",
    "A_\\text{closed-loop} = - \\frac{R_f}{R_{in}}\n",
    "$$\n",
    "\n",
    "Përfitimi: Jep **faze të përmbysur**, kontroll të saktë të amplifikimit, dhe mund të përdoret për **mbledhje tensionesh**.\n",
    "\n",
    "\n",
    "\n",
    "### **Për çfarë është i dobishëm një op-amp?**\n",
    "\n",
    "| Funksioni                       | Përshkrimi                                           | Përdorim                                 |\n",
    "| ------------------------------- | ---------------------------------------------------- | ---------------------------------------- |\n",
    "| **Amplifikator**                | Rrit sinjale shumë të dobëta                         | Sensore, mikrofona                       |\n",
    "| **Bufer (follower)**            | Ruajtje tensioni me impedancë të ulët dalje          | Ndërfaqe sinjalesh delikate              |\n",
    "| **Filtra aktive**               | Filtrim i sinjaleve sipas frekuencës                 | Audio, sensorë                           |\n",
    "| **Krahasues**                  | Vendos nëse një sinjal është më i madh se një tjetër | Sisteme alarmi, zero-crossing            |\n",
    "| **Integrues / Diferencues** | Funksione matematikore analoge                       | Kontroll automatik, përpunim sinjali      |\n",
    "| **Mbledhës tensionesh**      | Mbledh disa sinjale hyrëse në një dalje           | Mix audio, instrumente               |\n",
    "| **Oshilatorë**                  | Gjenerues sinjali                      | Gjenerator sinjali, psh muzikë elektronike |\n",
    "\n",
    "\n",
    "### **Pse përdoret kaq shumë?**\n",
    "\n",
    "* I **lirë** dhe shumë i disponueshëm\n",
    "* I **parashikueshëm** dhe i **lehtë për t'u modeluar**\n",
    "* Mund të bëjë shumë funksione të ndryshme me ndryshime të thjeshta në qark\n",
    "* Zë **pak vend** dhe është i integrueshëm në çdo sistem elektronik\n",
    "\n",
    "\n",
    "### **Përmbledhje**\n",
    "Një op-amp është një pajisje që përdor të gjithë fuqinë që ka në dispozicion nga burimi që të barazojë tensionet në dy hyrjet e tij përmes feedback-u.\n",
    "*Op-amp-i nuk e përforcon vetë sinjalin hyrës — ai përdor energjinë nga burimi i furnizimit për të ndërtuar një sinjal të ri që imiton hyrjen me një amplifikim të kontrolluar.*\n",
    "\n",
    "\n"
   ]
  },
  {
   "cell_type": "code",
   "execution_count": null,
   "id": "62bc0459-9e2e-45c3-b6f7-89e2f1d93989",
   "metadata": {},
   "outputs": [],
   "source": []
  },
  {
   "cell_type": "code",
   "execution_count": null,
   "id": "41cfdc9a-965a-47a6-8d9a-b89cc7955b1f",
   "metadata": {},
   "outputs": [],
   "source": []
  }
 ],
 "metadata": {
  "kernelspec": {
   "display_name": "Python 3 (ipykernel)",
   "language": "python",
   "name": "python3"
  },
  "language_info": {
   "codemirror_mode": {
    "name": "ipython",
    "version": 3
   },
   "file_extension": ".py",
   "mimetype": "text/x-python",
   "name": "python",
   "nbconvert_exporter": "python",
   "pygments_lexer": "ipython3",
   "version": "3.12.10"
  }
 },
 "nbformat": 4,
 "nbformat_minor": 5
}
