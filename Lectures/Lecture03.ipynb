{
 "cells": [
  {
   "cell_type": "markdown",
   "id": "cd5e83f0-2684-451c-98cd-d378c7d52ba0",
   "metadata": {},
   "source": [
    "# **Nga Fizika Tek Elektronika**  \n",
    "\n",
    "Elektronika buron nga **elektromagnetizmi klasik**, i cili përshkruhet nga **ekuacionet e Maxwell-it**. Këto ekuacione përshkruajnë sjelljen e fushave elektrike dhe magnetike, si dhe ndërveprimin e tyre me ngarkesat dhe rrymat elektrike.  \n",
    "\n",
    "Në formën diferenciale, ekuacionet e Maxwell-it janë:  \n",
    "\n",
    "$$\n",
    "\\begin{array}{rl} \n",
    "\\nabla \\times \\mathbf{E} &= -\\frac{\\partial \\mathbf{B}}{\\partial t}\\\\\n",
    "\\nabla \\times \\mathbf{B} &= \\mu_0 \\mathbf{J} + \\mu_0 \\varepsilon_0 \\frac{\\partial \\mathbf{E}}{\\partial t}\\\\\n",
    "\\nabla \\cdot \\mathbf{E} &= \\frac{\\rho}{\\varepsilon_0}\\\\\n",
    "\\nabla \\cdot \\mathbf{B} &= 0\n",
    "\\end{array}\n",
    "$$\n",
    "\n",
    "Këto ekuacione janë themelore për përshkrimin e të gjitha fenomeneve elektromagnetike, por zgjidhja e tyre për sisteme reale është komplekse. Këtu hyn **Disiplina e Materies së Përqendruar në formë Kompakte (Lumped Matter Discipline - LMD)**, një qasje që lehtëson analizën e qarqeve elektrike.\n",
    "\n",
    "\n",
    "### **Disiplina e Materies së Përqendruar në formë Kompakte (LMD)**\n",
    "LMD është një paraqitje e thjeshtëzuar e një sistemi fizik apo qarku duke supozuar që elementët e tij janë të përqëndruar në një pikë dhe sjellja e tyre mund të përshkruhet nga një model matematikor i idealizuar. LMD thjeshtëzon qarkun elektrik real në një graf elementësh ku nyjet janë elementët elektrik dhe lidhëzat janë përcjellësat.\n",
    "\n",
    "Në qëndër të LMD ështe supozimi se: **Dimensionet fizike të komponentëve të qarkut janë shumë më të vogla se gjatësia e valës elektromagnetike të sinjaleve që transmetohen në qark**. \n",
    "\n",
    "Kjo na lejon të bëjmë disa thjeshtime thelbësore:\n",
    "1. **Neglizhimi i përhapjes së fushave elektromagnetike** – Fushat elektrike dhe magnetike **qëndrojnë brenda përbërësve** (si rezistenca, kondensatorë, dhe bobina).\n",
    "2. **Rrymat dhe tensionet përkufizohen si vlera pikësore** – Në vend që të analizojmë vektorët e fushave në secilën pikë të hapësirës, ne përdorim vlera skalare si rryma dhe tensioni për çdo komponent.\n",
    "3. **Përdorimi i elementeve të idealizuar**:\n",
    "   - **Rezistenca** modelon disipimin e energjisë për shkak të rezistencës së materialit.\n",
    "   - **Kondensatori** modelon ruajtjen e ngarkesës elektrike.\n",
    "   - **Bobina** modelon ruajtjen e energjisë në fushën magnetike.\n",
    "   - **Burim Voltazhi** modelon një burim energjie elektrike që ruan tensionin konstant mes dy terminaleve.\n",
    "   - **Burim Rryme** modelon një burim energjie elektrike që ruan rrymën pergjatë tij konstante.\n",
    "\n",
    "\n",
    "### **Nga Elektromagnetizmi në Elektronikë**\n",
    "Duke përdorur **LMD**, arrijmë tek **analiza e qarqeve elektrike**, ku përdorim ligjet e **Kirchhoff-it për tensionin dhe rrymën** në vend të ekuacioneve të Maxwell-it:\n",
    "\n",
    "\n",
    "<div style=\"border:6px solid #007acc; background-color:#ccc; color:#000; border-radius: 5px; padding: 10px;\">\n",
    "\n",
    "1. **Ligji i Kirchhoff-it për Rrymën (KCL)** – *Shuma algjebrike e të gjitha rrymave që hyjnë në një nyje është e barabartë me shumën e të gjitha rrymave që dalin prej saj.* Matematikisht formulohet si:\n",
    "\n",
    "   $$ \\sum I_{\\rm in} = \\sum I_{\\rm out}$$\n",
    "\n",
    "Ky ligj bazohet në ruajtjen e ngarkesës, që do të thotë se asnjë ngarkesë elektrike nuk mund të krijohet apo të shkatërrohet në një nyje. Një nyje është një pikë në qark ku takohen dy ose më shumë përçues. Biem dakort që rrymat hyrëse në nyje janë pozitive (bien ngarkesë elektrike) ndërsa ato dalëse janë negative (largojnë ngarkesë elektrike).\n",
    "\n",
    "</div>\n",
    "\n",
    "<div style=\"border:6px solid #007acc; background-color:#ccc; color:#000; border-radius: 5px; padding: 10px;\">\n",
    "\n",
    "2. **Ligji i Kirchhoff-it për Tensionin (KVL)**. *Shuma algjebrike e të gjitha tensioneve në një lak të mbyllur të një qarku elektrik është gjithmonë zero.* Matematikisht formulohet si:\n",
    "\n",
    "  $$ \\sum U_i = 0 $$\n",
    "\n",
    "Ky ligji bazohet në ruajtjen e energjisë, që do të thotë se tensioni i dhënë nga burimet duhet të shpërndahet plotësisht nëpër elementet e tjera në qark. Kjo nënkupton që kur një ngarkesë elektrike lëviz rreth një rruge të mbyllur në qark, ajo nuk mund të grumbullojë apo humbasë energji përveçse nga elementet e qarkut (si rezistencat, kondensatorët, etj.).\n",
    "\n",
    "</div>\n",
    "\n",
    "\n",
    "Këto ligje, së bashku me modelet e elementeve të përqendruara, na mundësojnë **analizën e qarqeve elektrike** duke përdorur **superpozimin, ekuivalentin e Thevenin-it dhe Norton-it**, si dhe metoda të tjera që do të trajtojmë.\n",
    "\n",
    "\n",
    "### **Ilustrim: Nga Elektromagnetizmi Tek Elektronika me Një Shembull**  \n",
    "\n",
    "Për të treguar **kalimin nga ekuacionet e Maxwell-it në analizën e qarqeve elektrike**, le të konsiderojmë një llampë inkandeshente e përbërë nga një filament që përcjell rrymën elektrike. Kjo llampë është lidhur me një bateri dhe me disa përcjellësa lidhës si ne figuren me poshte.\n",
    "\n",
    "<img src=\"figs/fig1a.png\" align=\"center\" width=400 style=\"margin-left:auto; margin-right:auto\"/>\n",
    "<img src=\"figs/fig1b.png\" align=\"center\" width=400 style=\"margin-left:auto; margin-right:auto\"/>\n",
    "<img src=\"figs/fig1c.png\" align=\"center\" width=400 style=\"margin-left:auto; margin-right:auto\"/>\n",
    "<img src=\"figs/fig1.svg\" align=\"center\" width=400 style=\"margin-left:auto; margin-right:auto\"/>\n",
    "\n",
    "\n",
    "#### **1. Përshkrimi Elektromagnetik (Ekuacionet e Maxwell-it)**  \n",
    "Forca elektromotorre e baterisë krijon një **diferencë potenciale $U$** në skajet e telit përcjellës inkandeshent, dhe si rrjedhojë krijohet një **fushë elektrike $\\mathbf{E}$** përgjatë tij. Sipas ekuacioneve të Maxwell-it:\n",
    "\n",
    "$$ \\nabla \\times \\mathbf{E} = -\\frac{\\partial \\mathbf{B}}{\\partial t} $$\n",
    "\n",
    "Ky ekuacion tregon se **ndryshimi i fushës magnetike** krijon një **fushë elektrike**, por në rastin e një **rryme DC të vazhduar**, fusha magnetike është konstante dhe ky term bëhet zero.  \n",
    "\n",
    "Fusha elektrike $\\mathbf{E}$ në përçues shkakton **lëvizjen e elektroneve**, duke krijuar një **rrymë elektrike $I$)** që përshkon përçuesin. Nga **ekuacioni i vazhdueshmërisë**:\n",
    "\n",
    "$$ \\nabla \\cdot \\mathbf{J} = -\\frac{\\partial \\rho}{\\partial t} $$\n",
    "\n",
    "Meqë **rryma është konstante në kohë**, kemi që:\n",
    "\n",
    "$$ \\nabla \\cdot \\mathbf{J} = 0 $$\n",
    "\n",
    "Kjo do të thotë që **rryma që hyn në një seksion të përçuesit është e barabartë me rrymën që del prej tij** – ky është thelbi i **Ligjit të Kirchhoff-it për rrymën (KCL)** në elektronikë.\n",
    "\n",
    "Nga ana tjetër, fushat elektrike krijojnë një **diferencë potenciali $U$** përgjatë përçuesit. Sipas **ligjit të Ohm-it në formën diferenciale**:\n",
    "\n",
    "$$ \\mathbf{E} = \\rho \\mathbf{J} $$\n",
    "\n",
    "ku **$\\rho$** është rezistenca specifike e materialit. Integrimi i këtij ekuacioni përgjatë gjatësisë së përçuesit $\\ell$ jep:\n",
    "\n",
    "$$ U = I\\, R $$\n",
    "\n",
    "kjo është pikërisht **Ligji i Ohm-it**, që përdoret në analizën e qarqeve elektrike.\n",
    "\n",
    "#### **2. Përshkrimi me Modelin e Përqendruar (LMD)**\n",
    "Në vend që të analizojmë vektorët $\\mathbf{E}$ dhe $\\mathbf{B}$ në çdo pikë të hapësirës, mund të përdorim modelin e përqendruar ku përçuesi modelohet si një **rezistencë $R$** dhe trajtojmë tensionin dhe rrymën si vlera skalare.\n",
    "\n",
    "#### **3. Përfundimi**\n",
    "- **Ekuacionet e Maxwell-it** përshkruajnë sjelljen e përgjithshme të fushave elektrike dhe magnetike, por janë të vështira për t'u përdorur në analiza të thjeshta.\n",
    "- **Disiplina LMD** na lejon të modelojmë përçuesit si **rezistenca, kondensatorë dhe bobina** me vlera të pikësore të tensionit dhe rrymës.\n",
    "- **Ligjet e Kirchhoff-it (KVL dhe KCL)** burojnë nga ekuacionet e Maxwell-it dhe ruajtja e energjisë dhe ngarkesës.\n",
    "\n",
    "Kjo qasje na lejon të analizojmë qarqet në mënyrë të thjeshtë dhe efikase, duke përdorur metoda të tilla si **Superpozimi, Thevenin dhe Norton**, të cilat do të trajtojmë më poshtë.\n",
    "\n",
    "\n",
    "# **Elementët Bazë të Një Qarku Elektrik**  \n",
    "\n",
    "Një **qark elektrik** përbëhet nga **elementë bazë pasivë dhe aktivë** që modelojnë sjelljen e energjisë elektrike. Këto elemente kanë **veti të ndryshme** dhe **modele matematikore** që përdoren në analizën e qarqeve elektrike.  \n",
    "\n",
    "## **Elementët Pasivë**  \n",
    "\n",
    "Elementët **pasivë** nuk gjenerojnë energji por e **ruajnë, e shpërndajnë ose e vonojnë atë**. Këta përfshijnë **rezistencat, kondensatorët dhe bobinat**.\n",
    "\n",
    "### **Rezistenca ($R$)**\n",
    "- **Çfarë modelon?**  \n",
    "  - Modelon **humbjen e energjisë** për shkak të rezistencës së përçuesve (p.sh., përçues bakri, tela, rezistencat).\n",
    "  - Modelon **\"fërkimin elektrik\"**, ku energjia elektrike shndërrohet në **nxehtësi** (efekti Joule).\n",
    "  - Simboli: <img src=\"figs/R.svg\"/>\n",
    "  \n",
    "- Varësia $U-I$ është **Ligji i Ohm-it:**  \n",
    "  $$ U = I\\,R $$\n",
    "  ku: $U$ është tensioni i aplikuar mbi rezistence, $I$ është rryma që kalon nëpër të dhe $R$ është rezistenca në ohm ($\\Omega$).\n",
    "\n",
    "- **Veti të Rezistences:**\n",
    "  - Në **DC (Rrymë të vazhduar)**: Rezistenca është konstante.\n",
    "  - Në **AC (Rrymë alternative)**: Nuk ndikon në frekuencën apo fazën e sinjalit.\n",
    "  - **Fuqia e Çliruar** nga një rezistenca:\n",
    "    $$ P = U\\,I = I^2 \\,R = \\frac{U^2}{R} $$\n",
    "\n",
    "### **Kondensatori ($C$)**\n",
    "- **Çfarë modelon?**  \n",
    "  - Modelon **ruajtjen e energjisë në fushën elektrike** midis dy pllakave të tij.\n",
    "  - Përdoret për **filtrim, stabilizim të tensionit, dhe ruajtje të ngarkesës elektrike**.\n",
    "  - Simboli: <img src=\"figs/C.svg\"/>\n",
    "\n",
    "- **Lidhja ndërmjet tensionit dhe rrymës:**  \n",
    "  $$ I = C \\,\\frac{dU}{dt}$$\n",
    "  ku $C$ është kapaciteti në farad ($F$).\n",
    "  - **Në DC**: Në gjëndje stacionare ($dU/dt=0$), vepron si qark i hapur ku $I=0$ (asnjë rrymë nuk kalon).\n",
    "  - **Në AC**: Ofron një **reaktancë kapacitive** (inpendancë) që zvogëlohet me frekuencën:\n",
    "    $$ X_C = \\frac{1}{\\omega C}, \\quad \\text{me} \\quad \\omega = 2\\pi f $$\n",
    "  - **Energjia Elektrike** që ruan kur ka differencë potencial $U$ është:\n",
    "    $$ E = \\frac{C\\, U^2}{2} $$\n",
    "  - Nuk ndryshon frequencën e sinjalit por sfazon rrymën nga tensioni. Për kondensatorin, rryma është përpara në fazë nga tensioni me $\\varphi=\\frac{\\pi}{2}$.\n",
    "\n",
    "\n",
    "### **Bobina ($L$)**\n",
    "- **Çfarë modelon?**  \n",
    "  - Modelon **ruajtjen e energjisë në fushë magnetike**.\n",
    "  - Përdoret për **filtrim, stabilizim të rrymës, dhe kufizimin e ndryshimeve të papritura në rrymë**.\n",
    "  - Simboli: <img src=\"figs/L.svg\"/>\n",
    "\n",
    "- **Lidhja ndërmjet tensionit dhe rrymës:**  \n",
    "  $$ U = L \\frac{dI}{dt}  $$\n",
    "  ku $L$ është induktanca në henri ($H$).\n",
    "  - **Në DC**: Në gjëndje stacionare ($dI/dt=0$) vepron si një përçues i zakonshëm.\n",
    "  - **Në AC**: Ofron një **reaktancë induktive** që rritet me frekuencën:\n",
    "    $$ X_L = \\omega L $$\n",
    "  - **Energjia Magnetike** që ruan kur ka kalon rryma $I$ është:\n",
    "    $$ E = \\frac{L\\, I^2}{2} $$\n",
    "  - Nuk ndryshon frequencën e sinjalit por sfazon rrymën nga tensioni. Për bobinën, rryma është në vonesë faze me $\\varphi=\\frac{\\pi}{2}$ nga tensioni.\n",
    "\n",
    "\n",
    "## **Elementët Aktivë**  \n",
    "\n",
    "Elementët **aktivë** mund të **gjenerojnë ose amplifikojnë energji elektrike**. Këto përfshijnë burimet e tensionit dhe rrymës, transistorët, dhe amplifikatorët.\n",
    "\n",
    "### **Burimi i Tensionit**\n",
    "- **Çfarë modelon?**  \n",
    "  - Modelon një **element që krijon tension konstant** pavarësisht rrymës.\n",
    "- **Llojet e burimeve të tensionit:**\n",
    "  - **Burimi ideal**: Gjithmonë ofron një tension konstant $U$.\n",
    "  - **Burimi real**: Ka një **rezistencë të brendshme** që ndikon në tensionin dalës.\n",
    "  - Simboli: <img src=\"figs/Us.svg\"/> (me romb shënohen burimet që i komandohet tensioni)\n",
    "\n",
    "### **Burimi i Rrymës**\n",
    "- **Çfarë modelon?**  \n",
    "  - Modelon një **element që krijon një rrymë konstante**, pavarësisht tensionit.\n",
    "- **Llojet e burimeve të rrymës:**\n",
    "  - **Burimi ideal**: Gjithmonë ofron një rrymë konstante $I$.\n",
    "  - **Burimi real**: Ka një **rezistencë të brendshme** që ndikon në rrymën dalëse.\n",
    "  - Simboli: <img src=\"figs/Is.svg\"/>  (me romb shënohen burimet që i komandohet rryma)\n",
    "\n",
    "\n",
    "### **Transistorët (BJT, MOSFET)**\n",
    "- **Çfarë modelojnë?**  \n",
    "  - Modelojnë **amplifikatorë të sinjalit**, **celës elektronikë**, dhe përdoren në logjikën digjitale.\n",
    "  - Për shembull, një **BJT** ka tre terminale: **Baza (B), Kolektori (C), Emiteri (E)**.\n",
    "  - Një **MOSFET** ka **Portën apo Gate (G), mbledhësin apo drain (D), dhe burimin apo Source (S)**.\n",
    "  - Simboli: <img src=\"figs/BJT_FET.svg\"/>\n",
    "\n",
    "---\n",
    "\n",
    "## **Përmbledhje**\n",
    "| Elementi       | Çfarë modelon?                           | Lidhja matematikore                     | Sjellja në DC | Sjellja në AC |\n",
    "|---------------|------------------------------------|--------------------------------|------------|------------|\n",
    "| **Rezistori $R$** | Humbje të energjisë (nxehtësi) | $U = IR$ | Vepron si kufizues i rrymës | Nuk ndikon në fazën e sinjalit |\n",
    "| **Kondensatori $C$** | Ruajtje të energjisë elektrike | $I = C \\frac{dU}{dt}$ | Bllokon rrymën pas një kohe | Ofron reaktancë $X_C = \\frac{1}{\\omega C}$ |\n",
    "| **Induktori $L$** | Ruajtje të energjisë magnetike | $U = L \\frac{dI}{dt}$ | Pas një kohe, vepron si përçues | Ofron reaktancë $X_L = \\omega L $ |\n",
    "| **Burimi i tensionit** | Ofron një tension konstant | $U =U_0= \\text{konstante}$ | Gjithmonë aktiv | Gjithashtu mund të ndryshojë me frekuencën |\n",
    "| **Burimi i rrymës** | Ofron një rrymë konstante | $I =I_0 = \\text{konstante}$ | Gjithmonë aktiv | Gjithashtu mund të ndryshojë me frekuencën |\n",
    "| **Transistorët (BJT, MOSFET)** | Kontrollon rrymën/tensionin | Funksion jolinear | Përdoret si kalues ose amplifikator | Mund të përdoret për amplifikim |\n",
    "\n",
    " \n",
    "Këto janë **blloqet themelore** të qarqeve elektrike dhe elektronike. **Rezistorët, kondensatorët dhe induktorët** janë elementët kryesorë **pasivë**, ndërsa **burimet dhe transistorët** janë elementët **aktivë**.  \n",
    "\n",
    "\n"
   ]
  },
  {
   "cell_type": "markdown",
   "id": "92648df9-29c4-4e8e-8509-47a759d1f1dd",
   "metadata": {},
   "source": [
    "<br>\n",
    "<br>\n",
    "\n",
    "## **Çfarë është një Qark Real (Fizik)?**\n",
    "\n",
    "Një qark **real ose fizik** përbëhet nga pajisje dhe elemente **konkrete** të lidhura fizikisht me njëra-tjetrën, si:\n",
    "\n",
    "- Burime (bateri, gjeneratorë)\n",
    "- Tela, rezistenca, kondensatorë, bobina, tranzistorë realë\n",
    "- Instrumente matëse si voltmetra, ampermetra\n",
    "- Kabllo lidhëse, ndërprerës fizikë, pllaka prototipizuese (breadboards), PCB, etj.\n",
    "\n",
    "Ky qark ka **dimensione fizike** dhe është subjekt i ligjeve të fizikës. Për rrjedhojë, pershkrimi i tyre me elementë ideal mund te mos jete i mjaftueshem dhe nevojitet përfshirja e parametrave **parazitare** si dhe efekte të tjera që nuk merren parasysh nga elementët ideale.\n",
    "\n",
    "\n",
    "### **Karakteristikat e një qarku real:**\n",
    "\n",
    "- **Rezistencë parazite**: Çdo tel ka rezistencë (të vogël por jo zero).\n",
    "- **Kapacitetet dhe induktancat parazite**: Çdo tel dhe çdo komponent ka induktivitet dhe kapacitet parazit (sado i vogël por jo zero).\n",
    "- **Humbjet e Energjisë**: Nxehtësia, rrezatimi elektromagnetik, rezistenca e përçuesve, oksidimi i kontakteve.\n",
    "- **Efektet Termike**: Rezistenca ndryshon me temperaturën.\n",
    "- **Sinjalet reale**: Burimet nuk janë ideale; tensioni dhe rryma mund të bien në varësi të ngarkesës.\n",
    "\n",
    "## **Çfarë është një Skemë Elektrike?**\n",
    "\n",
    "Një **skemë** është një **model grafik i idealizuar** që përdoret për analizën teorike dhe simulimin e qarqeve elektrike.\n",
    "\n",
    "Në një skemë, elementët janë **idealizuar plotësisht**, duke mos përfshirë **detajet fizike reale**.\n",
    "\n",
    "### **Karakteristikat e Modelit Skematik**:\n",
    "\n",
    "- **Elementë idealë**: Rezistencat, kondensatorët dhe bobinat janë ideale dhe nuk kanë elementë parazitë.\n",
    "- **Dimensione Jo-Fizike**: Gjithçka është e përqendruar në pika dhe linja pa dimension fizik.\n",
    "- **Lidhje perfekte**: Tela ideale pa rezistencë dhe kapacitet parazit.\n",
    "- **Burime ideale**: Burime që japin rrymë dhe tension të pandryshuar pavarësisht nga ngarkesa.\n",
    "- **Injorimi i kushteve mjedisore**: Nuk merren parasysh efektet e temperaturës, lagështisë, apo zhurmës.\n",
    "\n",
    "\n",
    "## **Tabela e Diferencave kryesore midis qarqeve reale dhe skematike**\n",
    "\n",
    "| Karakteristikat | Qarku Real (Fizik) | Qarku Skematik (Model) |\n",
    "|-----------------|---------------------|------------------------|\n",
    "| **Rezistenca**  | Jo ideale, varet nga temperatura dhe materialet | Ideale, konstante |\n",
    "| **Telat**       | Kanë rezistencë dhe induktancë parazite | Ideale, pa rezistencë |\n",
    "| **Burimet**     | Realë, kanë rezistencë të brendshme | Ideale, japin rrymë/tension konstant |\n",
    "| **Elementët**   | Përmasa fizike dhe efekte parazite (kapacitorë, induktorë parazitë) | Elementë idealë pa efekte parazite |\n",
    "| **Dimensionet** | Elementët kanë gjatësi dhe formë fizike | Elementët përfaqësohen si pika dhe linja ideale |\n",
    "| **Masat matëse**| Përdoren pajisje reale me gabime | Përdoren matje ideale matematikore |\n",
    "| **Temperatura** | Ndikon dukshëm në performancën e elementeve | Efekti termik shpesh injorohet |\n",
    "| **Energjia**    | Humbje në nxehtësi, rrezatim elektromagnetik | Nuk ka humbje, energjia është plotësisht e ruajtur |\n",
    "| **Ndërlikimi**  | Kompleksitet real me shumë fenomene të kombinuara | I thjeshtëzuar për analiza të shpejta teorike |\n",
    "\n",
    "<br>\n",
    "<br>\n",
    "\n",
    "### **Shembull Praktik:**\n",
    "\n",
    "Për shembull, një **bateri** reale ka një rezistencë të brendshme. Në një skemë, kjo zakonisht injorohet ose përfaqësohet vetëm nga një rezistencë ideale në seri. Në realitet, **tensioni i baterisë bie kur rryma rritet**, ndërsa në modelin ideal (skemë) tensioni qëndron konstant.\n",
    "\n",
    "Një rezistencë reale nuk ka vetëm rezistencë, por edhe kapacitet dhe induktancë parazitë, ndërsa në skemë ajo paraqitet vetëm si rezistencë ideale pa këto elemente shtesë.\n",
    "\n",
    "\n",
    "## **Përse Përdorim Skemat (Modelet)?**\n",
    "\n",
    "- Skemat përdoren për ta bërë **më të thjeshtë analizën**.\n",
    "- Ato mundësojnë të përdorim metoda analitike si KVL/KCL, nyjet, superpozimi, Thevenin, Norton.\n",
    "- Janë të përshtatshme për **simulime numerike**, ku duam rezultate të shpejta dhe të qarta teorike.\n",
    "\n",
    "** Si Përfundim:** Dallimi thelbësor midis **qarqeve reale dhe modeleve skematike** qëndron tek:\n",
    "\n",
    "- **Idealizimi i plotë** elementëve në qarkun skematik.\n",
    "- **Thjeshtëzimi matematikor** për analizë të shpejtë.\n",
    "- Anashkalimi i **fenomeneve fizike komplekse** në modelin skematik.\n",
    "\n",
    "<br>\n",
    "<br>\n",
    "\n",
    "> **Kujdes!** <u>Duhet të jeni të vetëdijshëm se në praktikë çdo analizë teorike qe bazohet në këto modele ideale do të rezultoj me ca ndryshime të vogla.</u> Kjo do të vendosi sa e mirë është analiza dhe në rast se ndryshimet kalojne pritshmeritë (pra kërkohet më shumë saktësi) atëherë modeli simulohet duke marrë parasysh efektet parazitare për cdo element. <u>Parametrat për cdo element të qarkut gjënden në Datasheet (fletë të dhënash teknike) përkatëse për secilin element.</u>\n",
    "\n",
    "<br>\n",
    "\n",
    "### **Çfarë është një Datasheet?**\n",
    "\n",
    "Një **datasheet** (fletë të dhënash teknike) është një dokument zyrtar i ofruar nga prodhuesi i një komponenti elektronik, që jep **parametrat realë** dhe **karakteristikat elektrike dhe fizike** të tij. \n",
    "\n",
    "### **Çfarë Informacioni përmban një Datasheet?**\n",
    "\n",
    "Në një datasheet zakonisht gjenden:\n",
    "\n",
    "- **Karakteristikat elektrike** (p.sh. rezistenca, kapaciteti, tensioni maksimal, rryma).\n",
    "- **Grafikët dhe varësitë** (p.sh. tension-rrymë, sjellja termike, etj.).\n",
    "- **Vlerat maksimale** (p.sh. tensioni maksimal, rryma maksimale, fuqia maksimale).\n",
    "- **Karakteristikat termike** (ndryshimi i sjelljes në varësi të temperaturës).\n",
    "- **Dimensionet fizike dhe diagramat mekanike**.\n",
    "- **Frekuenca dhe sjellja e komponentit në AC**.\n",
    "\n",
    "\n",
    "### **Si përdoret Datasheet për analiza më të sakta dhe simulime realiste?**\n",
    "\n",
    "Nëse dëshirojmë të shkojmë përtej modeleve të idealizuara dhe të bëjmë analiza dhe simulime më realiste, përdorimi i datasheet është thelbësor:\n",
    "\n",
    "1. **Identifikimi i parametrave realë** të komponentëve për analizë (p.sh., rezistencë, tolerancë, temperatura operuese).\n",
    "2. Zëvendësimi i elementëve idealë në simulim me **modele më të sakta**, duke marrë parasysh parametrat e dhënë në datasheet.\n",
    "3. Marrja në konsideratë e **kufizimeve reale** (p.sh. fuqia maksimale, tensioni maksimal, rryma maksimale, dhe efektet termike).\n",
    "4. Verifikimi nëse qarku fizik operon brenda kufijve të dhënë në datasheet, duke parandaluar dëmtimet dhe sjelljet e papritura.\n",
    "\n",
    "\n",
    "| Datasheet | Model Ideal | Model Real |\n",
    "|-----------|-------------|-------------|\n",
    "| Përdorimi | Analizë bazë dhe e thjeshtëzuar | Analiza të detajuara, simulime realiste |\n",
    "| Saktësia | Thjeshtëzuar, e përshtatshme për fillestarë | Precize, merr parasysh kufizimet reale |\n",
    "| Kompleksiteti | Shumë i ulët | Më i lartë, por më afër realitetit |\n",
    "\n",
    "\n",
    "Përdorimi i datasheet-ve është thelbësor për të kaluar nga **modelet ideale** në **simulime dhe analiza më realiste dhe të sakta**.\n",
    "\n",
    "\n",
    "---\n",
    "### **Përdorim praktik i Datasheet-it (Shembull):**\n",
    "\n",
    "Për të ilustruar përdorimin e fletë-datave (datasheets) për komponentët elektronikë dhe për të kuptuar se si parametrat parazitë bëhen të rëndësishëm në kushte të caktuara, le të shqyrtojmë dy komponentë të zakonshëm: një rezistencë **SMD 10 kΩ 1% 0603** dhe një kondensator **SMD 0.1 µF 50V X7R 0603**.\n",
    "\n",
    "#### **1. Rezistenca SMD 10 kΩ 1% 0603**\n",
    "\n",
    "**Parametrat kryesorë:**\n",
    "\n",
    "| Parametri             | Vlera                   |\n",
    "|------------------------|-------------------------|\n",
    "| Rezistenca             | 10 kΩ                   |\n",
    "| Toleranca              | ±1%                     |\n",
    "| Fuqia e vlerësuar      | 0.1 W (1/10 W)          |\n",
    "| Koeficienti i temperaturës | ±100 ppm/°C            |\n",
    "| Madhësia e paketimit   | 0603 (1.6 mm x 0.8 mm)  |\n",
    "\n",
    "**Parametrat parazitë:**\n",
    "\n",
    "- **Induktanca parazite:** Rezistencat SMD kanë induktancë parazite të vogël, zakonisht rreth 0.5-1 nH. Kjo mund të ndikojë në performancën e qarkut në frekuenca të larta, zakonisht mbi 100 MHz.\n",
    "\n",
    "- **Kapaciteti parazit:** Kapaciteti midis terminaleve të rezistencës është zakonisht shumë i vogël, rreth 0.1-0.5 pF, por mund të ndikojë në qarqet me frekuenca shumë të larta.\n",
    "\n",
    "**Kushtet kur parametrat parazitë bëhen të rëndësishëm:**\n",
    "\n",
    "Në aplikime me frekuenca të larta (p.sh., mbi 100 MHz), induktanca dhe kapaciteti parazit mund të ndikojnë në sjelljen e rezistencës, duke shkaktuar devijime nga vlera e saj nominale. Në këto raste, është e rëndësishme të merret parasysh këto efekte gjatë dizajnimit të qarkut.\n",
    "\n",
    "**Fletë-data për referencë:**\n",
    "\n",
    "- **TE Connectivity CRG0603F10K:** [Link](https://www.te.com/en/product-1622829-1.html)\n",
    "\n",
    "---\n",
    "\n",
    "## **2. Kondensatori SMD 0.1 µF 50V X7R 0603**\n",
    "\n",
    "**Parametrat kryesorë:**\n",
    "\n",
    "| Parametri             | Vlera                   |\n",
    "|------------------------|-------------------------|\n",
    "| Kapaciteti             | 0.1 µF (100 nF)         |\n",
    "| Toleranca              | ±10%                    |\n",
    "| Tensioni i vlerësuar   | 50 V                    |\n",
    "| Dielektriku            | X7R                     |\n",
    "| Madhësia e paketimit   | 0603 (1.6 mm x 0.8 mm)  |\n",
    "\n",
    "**Parametrat parazitë:**\n",
    "\n",
    "- **Rezistenca serike ekuivalente (ESR):** Kjo është rezistenca efektive që kondensatori paraqet në seri me kapacitetin e tij ideal. Vlerat tipike për kondensatorët X7R 0603 janë në rendin e disa ohmëve.\n",
    "\n",
    "- **Induktanca serike ekuivalente (ESL):** Induktanca parazite, zakonisht rreth 0.5-1 nH, e cila mund të ndikojë në performancën në frekuenca të larta.\n",
    "\n",
    "**Kushtet kur parametrat parazitë bëhen të rëndësishëm:**\n",
    "\n",
    "Në aplikime me frekuenca të larta (p.sh., mbi 10 MHz), ESR dhe ESL mund të ndikojnë në sjelljen e kondensatorit, duke shkaktuar rezonanca dhe humbje të padëshiruara. Në këto raste, është e rëndësishme të zgjidhen kondensatorë me ESR dhe ESL të ulët.\n",
    "\n",
    "**Fletë-data për referencë:**\n",
    "\n",
    "- **KEMET C0603C104K5RACTU:** [Link](https://content.kemet.com/datasheets/KEM_C1002_X7R_SMD.pdf)\n",
    "\n",
    "---\n",
    "\n",
    "**Përmbledhje:**\n",
    "\n",
    "Kur analizojmë dhe simulojmë qarqe elektronike, është thelbësore të marrim parasysh parametrat parazitë të komponentëve, veçanërisht në aplikime me frekuenca të larta ose ku kërkohet saktësi e lartë. Fletë-datat e prodhuesve ofrojnë informacion të detajuar mbi këto parametra, duke ndihmuar inxhinierët dhe studentët të bëjnë zgjedhje të informuara dhe të krijojnë dizajne më të sakta dhe të besueshme. \n",
    "\n",
    "\n",
    "\n",
    "---\n",
    "\n",
    "\n",
    "> **Explain:** How to connect A, V, SourceV and SourceI, V-I characteristics of each element\n",
    "\n",
    "> **Explain:** 4 Methods of analyzing circuits, explain linearity and superposition\n"
   ]
  },
  {
   "cell_type": "code",
   "execution_count": null,
   "id": "58939e6f-fa5e-4063-aa2f-52425e31e905",
   "metadata": {},
   "outputs": [],
   "source": []
  }
 ],
 "metadata": {
  "kernelspec": {
   "display_name": "Python 3 (ipykernel)",
   "language": "python",
   "name": "python3"
  },
  "language_info": {
   "codemirror_mode": {
    "name": "ipython",
    "version": 3
   },
   "file_extension": ".py",
   "mimetype": "text/x-python",
   "name": "python",
   "nbconvert_exporter": "python",
   "pygments_lexer": "ipython3",
   "version": "3.12.9"
  }
 },
 "nbformat": 4,
 "nbformat_minor": 5
}
